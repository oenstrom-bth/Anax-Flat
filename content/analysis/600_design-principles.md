Designprinciper
==========================

1. www.skanetrafiken.se
----------------------------------------

![skanetrafiken.se](image/analysis/skanetrafiken.png?w=750)

Syftet med webbsidan är att söka resor, köpa, ladda och spärra jojo-kort. Man kan även se trafikinformation som berör de resande samt information om hur man reser med skånetrafiken.

Webbsidan är väldigt ljus med genomskinliga element som gör att man ser bakgrundsbilden. Webbsidan använder en utomhusbild som bakgrundsbild.

Designen gynnar webbsidan väldigt bra. Man får en bra känsla när man kommer in och den stora bakgrundsbilden speglar verkligen hur det ser ut när man åker eller väntar på tåget.

Webbsidan använder några olika designprinciper som balans, återanvändning och grid. Det första man ser när man kommer in på sidan är två rutor som är lika stora och det ger balans. Om man rullar ner ser man hur de har använt ett grid för att placera ut informationen på ett snyggt sätt. Under “Så reser du med oss” ser man att de har återanvänt samma design på alla boxar.


2. www.spotify.com/se
----------------------------------------

![spotify.com/se](image/analysis/spotify.png?w=750)

Syftet med hemsidan är att sälja in sin tjänst, i detta fallet Spotify Premium. Spotify finns även som gratistjänst men fokus ligger på premium.

Spotifys hemsida har ett modernt utseende och använder mycket bilder. Sidan använder sig av ganska mycket mörka färger.

Designen passar bra till en musiktjänst. Den lila/rosa färgen och de rörliga elementen ger sidan liv och de mörka färgerna ger sidan ett komplett trevligt utseende.

Spotify använder sig av principerna “rörelse” och “perspektiv”. När du scrollar på sidan så tonas flyter element fram. Ganska subtila rörelser som ger ett trevligt intryck. De använder även en parallax-effekt när man scrollar, vilket ger bilder och andra element på sidan ett djup.


3. www.honda.com
----------------------------------------

![honda.com](image/analysis/honda.png?w=750)

Syftet med denna webbplats är att övertala besökaren att deras teknik är den bästa när det kommer till fordon.

När man kommer in på webbplatsen så speglar sig modern teknik inom området samt bilder som ger dig en visuell upplevelse av det.

Enligt oss så gynnar webbplatsen absolut sitt syfte eftersom den presenteras med häftiga bilder och som besökare blir man enkelt frestad av att klicka sig vidare.

De använder sig av bilder utan någon information under dem. Bilderna talar för sig själva och man får en bra uppfattning vad webbplatsen har att erbjuda. Det är många bilder men dem har lyckats bra med att balansera dessa bilder på hemsidan vilket gör att det inte blir krångligt för ögat. De har lyckats både vertikalt samt horisontellt med detta.

På vissa delar av webbplatsen finns det videoklipp att kolla på. För att besökaren lätt ska kunna se skillnaden mellan videoklipp och bilder har de som skapat hemsidan använt sig utav rörelser på videoklippen.


4. www.wrist.im
----------------------------------------

![wrist.im](image/analysis/wrist.png?w=750)

Syftet med denna webbplats är att illustrera olika designer på klockor.

En enkel modern design som använder många olika bakgrundsfärger.

Vi i gruppen tycker absolut att designen gynnar webbplatsens mål och syfte. Eftersom det är en sida som speglar design för klockor och själva hemsidan är också väl uppbyggd av modern design. Tillsammans bildar de en förträfflig design.

Färgvalet i varje del av hemsidan flyter på riktigt bra och det är inte alls störande för ögat även fast det är många färger.  Det är även en balans på webbplatsen då varje klocka får lika stor del av webbplatsen.


Analys av
--------------------
Olof Enström, Ara Nourbakhsh och Magnus Greiff.
