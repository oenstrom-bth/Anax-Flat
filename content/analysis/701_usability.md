Användbarhet
==========================

www.maxgaming.se
--------------------------

![maxgaming.se](image/analysis/maxgaming.png?w=780)

Av alla webbplatser som vi analyserat så måste denna nog vara den klurigaste att lära sig om man för första gången besöker webbplatsen. Det som gör webbplatsen lite svårare att lära sig, är att det finns mycket annan information runt omkring själva menyn man använder för att navigera. Ögat fångar upp all annan information istället för menyn.  
**Poäng: 2/5**

Så fort man lärt sig att hitta på hemsidan så bör det inte vara några större problem att ta sig vidare. Det kan fortfarande vara lite krångligt eftersom det är många saker runt omkring som det nämndes innan. Hade man inte haft så mycket information och text runt själva meny-valet så hade det varit mycket lättare för ögat.  
**Poäng: 3/5**

Om man inte har besökt hemsidan på ett tag kan man blivit ovan med designen. Då det är som sagt väldigt mycket information att ta upp. Det borde dock inte vara lika svårt som vid första gången. Men det skulle absolut vara förståeligt om man känner det är svårare än de resterande webbplatserna. Detta då det är mycket intryck att processa.  
**Poäng: 3/5**

Om man råkar navigera sig fel på hemsidan så är det inga större problem att börja om eftersom menyn alltid är tillgänglig och att allt finns kategoriserat. Men eftersom det finns så mycket information runt om kring så kan det bli lite svårare än de resterande webbplatserna. Ett plus är dock att man enkelt kan navigera sig och förstå sökvägen på hemsidan. Alla kategorier är enkelt namnsatta så det ska inte heller vara några problem för användare att navigera sig fram eller bakåt genom sökvägen.  
**Poäng: 4/5**

Designen i sig är väldigt modern men allt känns lite ihopklumpat. Mycket information på samma plats samt att det finns mycket underkategorier att välja mellan under vissa kategorier. Lyckas man göra designen luftigare så hade det blivit mycket trevligare att använda sig av webbplatsen och även avlastande för ögat.  
**Poäng: 3/5**

**Totalt: 15/25**

www.gymgrossisten.com
--------------------------

![gymgrossisten.com](image/analysis/gymgrossisten.png?w=780)

En användare som besöker den här webbplatsen för första gången bör inte ha några större problem att navigera sig fram. Man får en tydlig meny framför sig där allt i varje meny-grupp är kategoriserat. Det finns även undermenyer som gör det ännu tydligare för användaren att hitta det den letar efter. Det som drar ner betyget lite är att det blir väldigt mycket att välja mellan i menyn vilket kan göra det krångligt för användaren att hitta det dem söker.  
**Poäng: 3/5**

Det enda krångliga kan vara att det blir ganska många meny-val samt undermenyer att välja mellan. Då man förmodligen är en person som är intresserad av träning när man besöker den här webbplatsen så kanske det är lättare för den personen att navigera sig i menyn och hitta det den letar efter.  
**Poäng: 3/5**

Eftersom de nyligen har gjort om designen från att ha en sido-meny till vänster där alla kategorier var så har de nu gjort en meny på den övre delen av sidan som är centrerad. Detta har gjort det mycket tydligare att navigera sig på webbplatsen. Innan kunde allt kännas väldigt ihoptryckt. Men det blir nog inga större ändringar igen på ett bra tag iallafall. Hur som helst så tror vi att det inte kommer vara svårt för en användare att återbesöka webbplatsen och ha några större svårigheter att hitta.  
**Poäng: 4/5**

Om man råkar navigera sig fel på hemsidan så är det inget problem för användaren att återhämta sig. Detta eftersom menyn alltid är tillgänglig och allt finns kategoriserat. Man kan enkelt gå tillbaka från början eller fortsätta navigera från sitt misstag.  
**Poäng: 4/5**

Den förra designen kändes lite tråkig, vänsterställd och gammal design. Som meny var det en lång lista med kategorier. Man kunde dock få upp en lista med de produkter man var ute efter. Men nu har de lyckats mycket bättre, hemsidan är snygg och känns modern. Den är också mer användarvänlig.  
**Poäng: 4/5**

**Totalt: 18/25**


www.dbwebb.se
--------------------------

![dbwebb.se](image/analysis/dbwebb.png?w=780)

Man kan enkelt navigera sig mellan denna webbplats då allt är tydligt namnsatt. Klickar man sig vidare till länken “kurser” så kommer man till en sida som är uppbyggd kolumnvis. I varje kolumn så finns det en rubrik och innehållet under den rubriken. Vilket gör det enkelt för användaren att hitta det den letar efter. Detta är tack vare den enkla designen.  
**Poäng: 4/5**

Eftersom länkarna är tydliga i varje kolumn så borde det inte vara några större problem för användaren att lära sig hur webbplatsen fungerar. Syftet är att man som användare lätt ska kunna få fram information om det man letar efter och det har webbplatsen lyckats med. Men det kan vara krångligare om man är letar efter en specifik uppgift eller övning. Eftersom de länkarna är placerade till höger och det kan vara lite svårt för användaren att hänga med vart man hamnar på sidan när man klickat sig vidare efter det man söker med hjälp av listan till höger.  
**Poäng: 3/5**

Om det inte sker några större förändringar i designen så som att kolumnerna ändras eller att rubrikerna för dessa kolumnerna och länkarna under dem ändras till något helt annorlunda. Så kommer det inte vara svårt för användaren att besöka hemsidan efter en längre period och inte förstå någonting.  
**Poäng: 4/5**

Vi ser inga större fel användaren kan göra för att inte förstå vad som hänt. Råkar man trycka sig in i fel länk kan man enkelt gå tillbaka och hitta det man letar efter. Som det nämndes ovan så är det enkelt att navigera sig mellan de olika kolumnerna som har olika innehåll. Då menyn också alltid är tillgänglig och tydligt visar vad den innehåller så kan man även börja om från början utan att känna sig helt förvirrad. Men det kan också vara en nackdel  att behöva börja om från början för att hitta det man söker. Eftersom länkarna i sökrutan inte är de lättaste i alla lägen att kunna navigera sig igenom om man vill ändra sökvägen lite för att komma till dit man ska eller tillbaka.  
**Poäng: 4/5**

Designen i sig är inte så jätteavancerad, det vill säga inga effekter som gör det till någon modernare hemsida. Det kan vara en fördel vilket gör det lättare att hitta det man ska utan att distraheras av effekter eller dylikt. Men man kanske skulle kunna lägga till något som gör att webbplatsen speglar modernitet men enligt oss är det inget som påverkar så mycket.  
**Poäng: 3/5**

**Totalt: 18/25**


www.bredbandskollen.se
--------------------------

![bredbandskollen.se](image/analysis/bredbandskollen.png?w=780)

Det första man stöter på när man besöker den här webbplatsen är en designen. Man känner sig väldigt hemma om man är teknikintresserad. Därefter stöter man på en knapp som det står “Starta mätning” på. Anledningen till att man besöker den här hemsidan är att kolla sin hastighet på sitt internet. Det blir man snabbt väglett av med hjälp av knappen som tydligt säger vad den gör. Alltså är det väldigt enkelt för användaren att utföra det den ska utan att behöva leta sig fram och tveka om den har hittat rätt eller inte.  
**Poäng: 4/5**

Det borde inte vara några större problem för en användare att kunna utföra det den ska på denna hemsida. Det som nämndes ovan var ju att användaren till den största delen besöker den här webbplatsen för att  mäta sin internethastighet. Vi ser inget som försvårar användarens uppgift, alltså har vi kommit fram till att det är mycket enkelt att utföra det man ska göra.  
**Poäng: 4/5**

Det kanske inte är varje dag man besöker den här hemsidan men skulle man återkomma efter någon vecka eller månad så tror vi inte heller det skulle vara några större besvär att komma ihåg hur man tidigare använt sig av webbplatsens verktyg. Det enda som skulle kunna vara ett problem var om de bestämt sig att drastiskt förändra designen och flytta knappen som startar mätningen till en helt annan plats. Men det tror vi inte eftersom det är vad webbplatsen är till för, att snabbt kunna kolla upp sin internethastighet och status. Skulle de ändra det så skulle de förlora besökare.  
**Poäng: 4/5**

Om man råkar klicka sig vidare till en annan plats på sidan än man skulle så kan man enkelt börja om och sedan navigera sig vidare dit man skulle då menyn är tydlig samt innehållet.  
**Poäng: 4/5**

Designen i sig speglar teknik och trovärdighet. Man har en häftig design där man mäter sin hastighet vilket är mycket bättre än om man bara skulle få två värden framför sig utan att något händer. Det har de lyckats riktigt bra med. De blå nyanserna på hemsidan symboliserar en trovärdighet vilket behövs när man ska förlita sig på verktyget hemsidan har att erbjuda. Den speglar också av sig en viss modernitet med hjälp av de vågade färgerna som bryter väldigt bra med varandra.  
**Poäng: 5/5**

**Totalt: 21/25**

|  Sida                |  Poäng    |
|----------------------|-----------|
|  maxgaming.se        |  15 av 25  |
|  gymgrossisten.com   |  18 av 25  |
|  dbwebb.se           |  18 av 25  |
|  bredbandskollen.se  |  21 av 25  |

Webbplatsen som har lyckats bäst är Bredbandskollen. Deras sida har en snygg modern design med hög användbarhet. Menyn är tydlig och det är enkelt att navigera runt på hemsidans olika delar.


###Analys av
Ara Nourbakhsh och Olof Enström.
