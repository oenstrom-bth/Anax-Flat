Kmom10
===============================

Allmänt om projektet
-------------------------------
Jag tycker projektet har varit kul och allt gick riktigt bra. Det svåra i ett sånt här projekt är att komma på en snygg och passande design. Tiden är också en liten utmaning. Då jag tycker det här är kul och vill göra det “perfekt” går det åt mycket tid till “onödiga” saker som andra oftast inte märker. Jag hade gärna lagt ännu mer tid på de olika modulerna för att förbättra och ändra så att de passar mig bättre. Men som sagt blev tiden lite knapp mot slutet. Speciellt då det var väldigt många texter som skulle skrivas. Något som tar ganska lång tid för mig då det är något jag ogillar.


Analyser
-------------------------------
Analyserna har samma upplägg som tidigare analyser. Bifogat är även en bild på varje analyserad hemsida.

Jag valde också att gå tillbaka till tidigare analyser och lägga in bilder på varje analyserad hemsida.

###Uppdrag 1, användbarhet

I den här uppgiften fick jag och Ara Nourbakhsh välja ut fyra webbplatser att analysera med inriktning användbarhet. Inom det området använde vi oss av fem punkter som vi skulle utgå ifrån när vi analyserade webbplatserna. Dessa punkter var learnability, efficiency, memorability, errors samt satisfaction. Det vi mest fokuserade på var startsidan på hemsidan och om man enkelt kan utföra det som ska göras på hemsidan. Många av webbplatserna hade många liknelser utifrån startsidan men det fanns små saker som skiljde dem åt. Vilket gjorde att någon webbplats stack ut mer än dem andra och därav fick högre poäng. Analysen om användbarhet hittar du här.

###Uppdrag 2, skrivsätt

Även här arbetade jag med Ara Nourbakhsh och vi valde ut fyra webbplatser att analysera med vårat egna regelverk. Regelverket bestod av rubriken måste leverera, blankrad, ny tanke – nytt stycke och det viktigaste först. Det var reglerna vi tyckte var viktigast när texter skrivs för webben. Vi använde oss av webbplatser där fokus låg just på artiklar och text på webben. Analysen om skrivsätt hittar du här.


Uppdrag 3
-------------------------------
Jag valde att göra en hemsida till den första kunden, Ludviga Af Solstråle. Det fick bli en advokatfirma. Till advokatfirman gjorde jag en egen logotyp och favicon. Sidan gjorde jag i form av en helt ny installation av Anax Flat. Detta då jag ville börja om från början och rensa ut alla onödiga saker. Sedan kopierade jag endast över de filer som verkligen var nödvändiga och anpassade dem till den nya sidan.

Flash-bilden bestämde jag mig för att lägga in direkt i theme.php. Detta då jag använder samma bild på alla sidor. På startsidan lade jag in en sidopanel med två bilder och en knapp under varje bild. Den ena knappen leder användaren vidare till bloggen och den andra till medarbetare. Då det kändes dumt att länka till en sida som inte fanns bestämde jag mig för att göra den extrasidan. Här finns det en bild och en kort text för varje medarbetare i advokatfirman.


Uppdrag 4
-------------------------------
Både det vertikala och typografiska rutnäten fungerar utan problem. Använd ?vgrid och ?hgrid för att visa de båda rutnäten. Jag valde att även kopiera över filen typgraphy.md för att visa att alla element passar in i det typografiska rutnätet. Mer om det typografiska rutnätet går att läsa i Uppdrag 6.

Modulen layout.less bygger upp sidans grundstruktur. Även sidans responsivitet byggs upp här. Krävs det mer avancerade media queries så specificeras de i temats egna fil. Bastemat importerar sedan layout.less och de övriga modulerna. Övriga teman importerar i sin tur bastemat för att bygga ut det ännu mer. Mer information om bastemat och standardtemat finns här och här.


Uppdrag 5
-------------------------------
Här valde jag att göra ett tema som skiljde sig väldigt mycket från standardtemat. Den största skillnaden är header-delen som är vertikal och fixerad till vänster om de övriga regionerna. Vid 840 pixlar flyttar header-delen tillbaka till toppen av sidan och använder då den responsiva menyn. Temat använder en bakgrundstextur och så har det en fast bredd. Färgprofilen är monokromatisk och baserad på en mörkröd färg. Mer information om det alternativa temat finns att läsa här.


Uppdrag 6
-------------------------------
Strukturen kring mina teman är jag väldigt nöjd med. Antalet LESS-moduler har jag nästan halverat jämfört med min tidigare installation av Anax Flat. Själv tycker jag detta gör strukturen enklare. De modulerna jag valde att lägga extra kraft på är layout-modulen och typografi-modulerna. Strukturen går att läsa mer om här.


Tankar om kursen
-------------------------------
Överlag tycker jag det har varit en bra och rolig kurs. Däremot kändes vissa saker lite röriga och flummiga. Ett par instruktioner kändes som de var lite för snabbt ihopslängda och mycket lösningar kom efterhand under kursens gång.

Kursmoment 6 tycker jag också kändes lite konstigt. Många av designprinciperna och elementen känner jag kräver ett visst slags innehåll, något vi inte hade i vår me-sida. Det är också svåra saker att använda på rätt sätt. Det är verkligen något jag tycker man ska överlåta till designers. Bra tanke men för mig kändes det inte riktigt bra.

Om vi går över till lite saker som jag verkligen uppskattade i kursen. Det första är LESS. Kortfattat, helt underbart! Det är precis vad jag har saknat när jag tidigare har jobbat med CSS. Allt blir så otroligt mycket smidigare med ett sådant kraftfullt verktyg. Går det hade jag gärna sett fler övningar eller uppgifter för att lära sig använda LESS på bästa sätt.

Det andra jag uppskattade mest är det typografiska rutnätet. Har tidigare endast jobbat med textstorlekar och en bestämd radhöjd för alla element. Gillar hur allt är baserat på ett “magic number”, det ger sidan ett jämnt och bra utseende. Detta är något jag verkligen kommer ta med mig och använda i framtiden.

Som kursen ser ut nu skulle jag rekommendera den som en kurs i LESS och rutnät. I sin nuvarande form får den 6 av 10. Däremot tror jag den lätt skulle kunna hoppa upp till 8 av 10 efter lite ändringar.

Sammanfattningsvis, en helt okej ny kurs som kräver lite arbete men med stor potential.
