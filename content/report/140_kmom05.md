Kmom05
===============================

Ett lite lugnare kursmoment den här veckan tycker jag allt. Till `figure` och `figcaption` utgick jag från Mos exempel. Jag ändrade och byggde vidare lite på det. Bland annat ändrade jag storlekarna till procent och lade även till en storlek på en tredjedel.

Sedan förminskade jag textstorleken på `figcaption` och gjorde den även kursiv. Då det är bra om den skiljer sig lite från den vanliga texten.


###Berätta kort om erfarenheterna med din undersökning av webbplatsers laddningstid.

Jag har tidigare använt PageSpeed Insights och de flesta sidor jag har testat har haft problem med CSS och JS som blockerar renderingen av innehåll över mitten. Detta är ett problem jag tycker man inte riktigt behöver fokusera på. Varför skulle jag vilja dra ut CSS-kod ur stylesheeten som jag använder på varje sida och lägga den i HTML-koden? Tycker det känns kontraproduktivt.


Det finns viktigare saker att fokusera på. Bland att komprimering, minifiering, bildoptimering och caching. Tror de här sakerna påverkar laddningstiden mer än CSS och JavaSciprt som blockerar rendering.


###Har du några funderingar kring Cimage och dess nytta och features?
Ett trevligt verktyg med väldigt många funktioner. Jag har tidigare använt ett liknande skript men med långt ifrån lika många funktioner.

Jag har däremot märkt att kvalitén på bilderna försämras avsevärt mycket. På min index-sida lade jag till en bild som är förminskad med Cimage över originalbilden som jag har förminskat med en klass.

Ett bra verktyg med många funktioner men om man vill behålla lite mer kvalité är det bättre att göra det manuellt.


###Lyckades du uppnå ett bra sätt och en LESS-struktur för att jobba med dina bilder i webbplatsen?
Ja det tycker jag. En enkel LESS-modul som hanterar bilderna. För tillfället ändras inte bilderna på något sätt mellan de olika teman. Detta är lätt att ändra om det skulle behövas.


###I extrauppgiften om picture, srcset och sizes, fick du någon känsla för för- och nackdelar med konceptet?
Ja lite tror jag nog. Jag förstår varför och att det behövs. Snabbare laddningstid på de enheter som inte behöver bilder med lika hög upplösning och sparade resurser. Viktiga saker idag då så stor del av webbtrafiken kommer från mobila enheter.

Däremot vet jag inte hur bra just den här lösningen är. Kanske det blir smidigare längre fram. När det kommer till `sizes` känner jag dock att jag saknar möjligheten att använda procentenheter.
