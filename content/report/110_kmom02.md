Kmom02
===============================

###Vad tycker du om LESS så här långt, och det sättet vi jobbar med LESS-moduler i vårt tema?

Jag tycker LESS känns riktigt smidigt och kraftfullt. Det är lite annorlunda att jobba med LESS och lite svårare. Då jag har tidigare kunskaper i CSS känns det dock ganska mycket lättare att lära sig och använda.

När jag har suttit och jobbat med CSS så är det vissa funktioner man har saknat. Till exempel variabler och mixins. Trots det har jag aldrig funderat på att gå över till LESS eller SASS. Nu känner jag att det är något jag skulle ha gjort för längesen.

Känner att moduler är ett bra sätt för att strukturera koden. Dock känner jag att min kod och mina moduler kunde struktureras bättre. Detta är något jag funderar på att göra inför nästa kursmoment. Kommer nog dela upp det på ett sätt som jag känner är mer lättarbetat för mig.

###Hur kändes det att kompilera LESS till CSS, var det något du reflekterade över?

Inget jag reflekterade över.

###Har du varit bekant med Makefiler och make sedan tidigare, eller något liknande byggverktyg? Vad tycker du om make så här långt?

Makefiler, make eller liknande verktyg är inget jag tidigare har använt eller stött på. Det lilla jag har tittat på och använt make känner jag ändå att det är ett smidigt verktyg. Jag kommer antagligen använda make eller ett liknande verktyg i framtiden.

###Fann du nytta i de videor som var kopplade till detta kursmoment?

Det blev lite fel ordning för mig i detta kursmoment. Jag hade redan jobbat igenom hela artikeln och gjort uppgiften innan jag skulle titta på videorna. Detta gjorde att jag bara snabbspolade igenom ett fåtal av dem.

###Övrigt

När jag försökte lösa utseendet för redosvisningsidan fick jag lite problem med höjden på kolumnerna. För att fixa det använde jag flexbox, något jag aldrig har använt tidigare. Tycker det fungerade riktigt bra och jag kommer använda det mycket mer framöver.

När det kommer till kravet att använda två menyer så kände jag att det var onödigt att båda menyerna visas samtidigt. Jag bestämde mig för att gömma “mobil-menyn” på större skärmstorlekar och endast visa den “vanliga” menyn. När skärmbredden går under 700 pixlar så visas “mobil-menyn” och den “vanliga” menyn göms.
