Kmom03
===============================

Jag valde bredden 1260 pixlar och att använda 12 kolumner. Till detta bestämde jag mig för att använda flex-varianten. Jag ändrade sedan kolumnbredden till 85 pixlar och så gjorde jag en ny bild till kolumnerna. Jag la till en ram på sidebars:n vilket gjorde att jag var tvungen att dra bort ramens bredd från sidebars:ns bredd.


Då jag använde mig av flexbox tog jag bort .clearfix()-mixinen från .row()-mixinen. Clearfix behövs inte när man använder sig av flexbox då det inte använder float på något sätt. Visst tappar man lite kompatibilitet med flexbox men det är väldigt bra när man jobbar med rutnät.


Till det horisontella rutnätet använde jag 24 pixlar som det magiska numret. Det horisontella rutnätet hade en del brister och jag visste inte riktigt hur det skulle lösas. Med hjälp av Kalles inlägg i forumet lyckades jag förbättra det ganska mycket. Inlägget var verkligen till stor hjälp och jag vet faktiskt inte hur det hade gått utan hans tips.


###Hur känns det att vara styrd till ett vertikalt grid, hämmande eller stödjande?
Känns faktiskt helt okej och det fungerade bra med endast 12 kolumner. Däremot tror jag det kan bli lite hämmande att bara använda 12 kolumner till breda sidor med mycket innehåll.


###Hur känns det att jobba med ett typografiskt horisontellt/baseline grid, ser du någon poäng med det?
Helt okej, lite klurigt och svårt att få alla olika element att verkligen matchas mot rutnätet. Dock kanske inte allt behöver passa in perfekt. En bra grund räcker nog långt.


Ett horisontellt rutnät får sidan att flyta på bättre. Att använda sig av lika stora avstånd eller någon multipel av det magiska numret gör att sidan ser bättre ut och det blir lättare att läsa av sidan.


###Har du jobbat med liknande layouttekniker sedan tidigare?
Inte så här mycket. Jag har tidigare jobbat lite med kolumner men inte riktigt på samma sätt.


När det kommer till horisontellt grid så har jag i princip bara jobbat med radavstånd och försökt få ett hyfsat jämnt avstånd mellan olika element.


###Du börjar se hur man kan jobba med LESS, kommentarer på det?
Tycker det känns riktigt bra och jag gillar hur det fungerar. Däremot tror jag det behövs lite tid för att verkligen komma in i det och använda det på rätt sätt.


###Hur uppfattade du nivån på detta kmom? Svårt, lagom, många nya begrepp?
Var lite klurigt och konstigt i början men känner att det verkligen hjälpte att ha ganska goda kunskaper i CSS. Tycker det var svårare och mer att göra än tidigare kursmoment. Trots detta känns det som ett lagom kursmoment.
